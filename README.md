# egyvalt2019
Az Egyváltozós Analízis Mérnöki Alkalmazásai programozós kurzusának anyagait tartalmazó repo.

## A tárgyról

Az egyvált - ebben a formában - azért jött létre, hogy a kevés programozási tapasztalattal rendelkező hallgatók is sikeresen felvehessék a tempót azokkal, akik már régóta fogalkoznak a témával. A tárgy illegális, úgy ahogy van - ezért ha bukásra álltok/valami nagyon nem megy, szóljatok nekünk, és megoldjuk (mert ha pár "jogász érzelmű hallgató" belénk köt, akkor igazuk lesz, és volt egyvált, nincs egyvált:D)

## Elérhetőségeink

Bence: bence.sipos.sb@gmail.com

Beni: benedek.forrai@gmail.com vagy fbenedek19@icloud.com

## Adminisztratív tudnivalók

- A tárgy órái a T 6.on, csütörtökönként, 16:15-től 18:45-ig lesznek tartva. A gyakorlatokon a részvétel kötelező a második órától. A jelenlétet az óra végi Kahoot! kérdőívvel vezetjük.

- A tárgyból nincsen zárthelyi dolgozat.

- A tárgyból 5 kisházi és egy projektfeladat adja a jegyet: 60 pont (12 egyenként) a kisházikból, 40 a projektből jön.

- A projekt csak a második negyedévben indul: egy labirintusból kitaláló algoritmust fogtok készíteni 3-4 fős csapatokban.

- A kisházik a Githubomra kerülnek föl, és [ezen a formon](https://forms.gle/mn3yfr6RX9Ww381dA) kell őket leadni, mindig következő szerda éjfélig. A kisházik azt a célt szolgálják, hogy egy kicsit gondolkozzatok is a programkátok felett - ne aggódjatok, ha nem sikerül elsőre. Ha nagyon nem megy, keressetek minket/ügyes évfolyamtársat. Másolni természetesen nem ér!

- A gyakorlatokra érdemes hozni magatokkal egy laptopot telepített Pythonnal. Sokféle fejlesztői környezet és Python letöltési lehetőség van, nem kötelező, amit mi ajánlunk; [ez az Anaconda csomag](https://www.anaconda.com/distribution/) - könnyen, gyorsan telepíthető, "könnyűsúlyú". Telepítéshez a Python 3.7-es verziót töltsétek le, és "accept, next, next" módon lehet onnantól telepítgetni. Ha mégse menne, keressetek nyugodtan, de a jutub/google is a barátotok. Az ezzel érkező IDE, a Spyder, kezdőknek megteszi.

- Nem vagy még 10 ujjas gépelőmester? Elég kínos, de sebaj; ameddig összeszeded magad, ennek a tárgynak a jegyzeteiért, kódjaiért nem kell izgulnod; minden felkerül ide, a GitHub-ra.


## Honnan tanuljunk még Pythont?

- Az órákat nagyban inspirálta az MIT bevezető programozókurzusa, amit [ezen a linken](https://www.youtube.com/watch?v=nykOeWgQcHM&list=PLUl4u3cNGP63WbdFxL8giv4yhgdMGaZNA) elértek.

- Rengeteg jó youtube csatorna van python témában, [ez](https://www.youtube.com/user/sentdex) az egyik legjobb.

- Buszra várás vagy Gépszerk előadás alatt is tudtok pythonozni (de inkább figyeljetek oda): töltsétek le a mobilotokra a [SoloLearn](https://www.sololearn.com/) alkalmazást, és válasszátok ki a Python kurzust - van mindenféle amúgy C, Java...
